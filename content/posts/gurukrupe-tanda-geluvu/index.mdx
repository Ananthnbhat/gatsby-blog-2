---
title: "ಗುರುಕೃಪೆ ತಂದ ಗೆಲುವು"
date: 2019-10-25
slug: "/gurukrupe-tanda-geluvu"
tags:
  - Article
---

<!-- Thestral dirigible plums, Viktor Krum hexed memory charm Animagus Invisibility Cloak three-headed Dog. Half-Blood Prince Invisibility Cloak cauldron cakes, hiya Harry! Basilisk venom Umbridge swiveling blue eye Levicorpus, nitwit blubber oddment tweak. Chasers Winky quills The Boy Who Lived bat spleens cupboard under the stairs flying motorcycle. Sirius Black Holyhead Harpies, you’ve got dirt on your nose. Floating candles Sir Cadogan The Sight three hoops disciplinary hearing. Grindlewald pig’s tail Sorcerer's Stone biting teacup. Side-along dragon-scale suits Filch 20 points, Mr. Potter.

> Mobilicorpus reducto liberacorpus crucio. Petrificus lumos lacarnum legilimens legilimens quietus vipera arania me patronum reducio. Episkey reducio quietus mobilicorpus fidelius aparecium. Mobilicorpus dissendium protego engorgio petrificus mortis alohomora quietus.

Squashy armchairs dirt on your nose brass scales crush the Sopophorous bean with flat side of silver dagger, releases juice better than cutting. Full moon Whomping Willow three turns should do it lemon drops. Locomotor trunks owl treats that will be 50 points, Mr. Potter. Witch Weekly, he will rise again and he will come for us, headmaster Erumpent horn. Fenrir Grayback horseless carriages ‘zis is a chance many would die for! -->

ಈಗ ಸುಮಾರು ೨೫ ವರ್ಷಗಳ ಹಿಂದಿನ ಮಾತು! ಅದೊಂದು ಸುಂದರ ದಿನ! ಅದು ನಮ್ಮ ಶ್ರೀರಾಮ @Sri ಯವರು ನಮ್ಮೂರಿಗೆ ಚಿತ್ತೈಸಿದಂಥ ಶುಭ ದಿನ! ಅಂದು ಸಮುದಾಯಭವನದಲ್ಲಿ ಸೇರಿದ ಸಾವಿರಾರು ಜನರೆದುರು ಆಗಿನ್ನೂ ಐದಾರು ವರ್ಷದ ನಮ್ಮ ಮಗಳು ಅನೂಷಾ  ಶ್ರುತಿ, ತಾಳ, ಲಯಬದ್ಧವಾಗಿ "ರಥವಾ ಏರಿದ ರಾಘವೇಶ್ವರ!" ಎಂದು ರಾಗವಾಗಿ ಪ್ರಾರ್ಥನಾಗೀತೆ ಹಾಡಿದಾಗ ಸೇರಿದ ಜನಸ್ತೋಮ ಕರತಾಡನಗೈದು ಹರ್ಷದ ಹೂಮಳೆಗರೆಯಿತು! ನಮ್ಮ ಬದುಕಿನ ಬೆಳಕಾದ ಗುರುಗಳು ಅನೂಷಾಳಿಗೆ ಆಶೀರ್ವಾದಪೂರ್ವಕ ಅನುಗ್ರಹ ಮಂತ್ರಾಕ್ಷತೆ ನೀಡಿ, ಒಂದು  ದೊಡ್ಡ ಗಾತ್ರದ ದಾಳಿಂಬೆ ಹಣ್ಣನ್ನು ಮಗಳಿಗೆ ಕೊಡುತ್ತಾ "ಅನೂಷಾ.. ಇದು ನೋಡಲು ಹಣ್ಣು ಒಂದೇ! ಆದರೆ ಇದರೊಳಗೆ ಸಾವಿರಾರು ಬೀಜಗಳಿವೆ. ನಿನ್ನ ಗಾಯನವು ಕ್ರಮೇಣ ಸಾವಿರ-ಲಕ್ಷ- ಕೋಟಿ ಜನರನ್ನು ತಲುಪಿ, ಜನಮನವ ಮೆಚ್ಚಿಸಲಿ, ತಣಿಸಲಿ!ಒಳ್ಳೆಯದಾಗಲಿ, ಒಳ್ಳೆಯದಾಗ್ತು!" ಎಂದು ಹರಸಿದ, ಮೈನವಿರೇಳಿಸಿ ಕಣ್ತುಂಬಿಸಿದ ಉದ್ವೇಗಾತಿಶಯದ ಕ್ಷಣಗಳನ್ನು ಮರೆಯಲೆಂತು? ಅಂದು ಶ್ರೀರಾಮನಿಂದ‌ ಆಶೀರ್ವಾದ ಪಡೆದ ಮಗಳು ಎಲ್ಲಿ ತಾನು ಹಾಡಲೆಂದು ಹೋದಳೋ ಅಲ್ಲೆಲ್ಲ ಸಾಧಿಸಿಯೇ ತೋರಿಸಿದಳು!

 ಗುರು ಅನುಗ್ರಹ ನೀಡಿದ ಬಲದಲ್ಲಿ  ಅವಳಿಂದ ಎಷ್ಟೊಂದು ಸಾಧನೆಗಳಾದವು!! ಅವಳು ಪ್ರಾಥಮಿಕ ಶಾಲೆಯಲ್ಲಿರುವಾಗಿನಿಂದಲೇ ಸಂಗೀತಕ್ಕಾಗಿ ರಾಜ್ಯಮಟ್ಟದ ಸ್ಥಾನ ಪಡೆದ ಪ್ರತಿಭೆಯಾಗಿ ಬೆಳೆದಳು! 


ಸಂಗೀತ ಶಿಕ್ಷಣ-- ಹಿಂದೂಸ್ಥಾನೀ ಶಾಸ್ತ್ರೀಯ ಸಂಗೀತದಲ್ಲಿ ಪಂ.ಶ್ರೀಪಾದ ಹೆಗಡೆ,ಸೋಮನಮನೆ,ಸಿದ್ದಾಪುರ, ಅವರಲ್ಲಿ ಪ್ರಾಥಮಿಕ ಸಂಗೀತ ವಿದ್ಯಾಭ್ಯಾಸ ಪಡೆದು, ನಂತರ   ಪಂ ಶ್ರೀಪಾದ ಹೆಗಡೆ, ಕಂಪ್ಲಿ, ಧಾರವಾಡ,  ಅವರಲ್ಲಿ ಸೀನಿಯರ್ ವ್ಯಾಸಂಗ ಮಾಡಿ,  ಪಂ. ಕೈವಲ್ಯಕುಮಾರ ಗುರವ ಅವರಲ್ಲಿ ವಿದ್ವತ್ ವ್ಯಾಸಂಗ ಜೊತೆಗೆ ಶ್ರೀ ಶ್ರೀಕಾಂತ ಕುಲಕರ್ಣಿ, ನಿಲಯಕಲಾವಿದರು ಧಾರವಾಡ ಆಕಾಶವಾಣಿ, ಅವರಲ್ಲಿ ಲಘು ಸಂಗೀತ ತರಬೇತಿ ಪಡೆದಳು. ಔಪಚಾರಿಕ ಶಿಕ್ಷಣದಲ್ಲೂ ಸಂಗೀತವನ್ನೇ ಪ್ರಮುಖ ಶಿಕ್ಷಣವಾಗಿ ಓದಿ, Master of Music ನಲ್ಲಿ ಅತ್ಯುನ್ನತ ಸ್ಥಾನದೊಂದಿಗೆ ಉತ್ತೀರ್ಣಳಾದಳು.

ಕಿರಿಯ ವಯಸ್ಸಿನಲ್ಲಿಯೇ ಮಾಡಿದ ಸಾಧನೆಗಳಲ್ಲಿ ಆಯ್ದ ಕೆಲವು--

ಪ್ರಾಥಮಿಕ ಮತ್ತು ಪ್ರೌಢಶಾಲಾ ಮಟ್ಟ, ಊರಿನಲ್ಲಿ, ತಾಲೂಕಾಮಟ್ಟ ಜಿಲ್ಲಾಮಟ್ಟದಲ್ಲಿ ಪಡೆದ ನೂರಾರು ಪ್ರಥಮಗಳನ್ನು ಉಲ್ಲೇಖಿಸದೇ ರಾಜ್ಯ, ಅಂತರ್ ರಾಜ್ಯ ವಿವಿ ಮಟ್ಟ, ದಕ್ಷಿಣಭಾರತಮಟ್ಟ, ರಾಷ್ಟ್ರಮಟ್ಟದ ಸಾಧನೆಗಳನ್ನು ಉಲ್ಲೇಖಿಸುವುದಾದರೆ ಸುಗಮಸಂಗೀತ ಅಕಾಡೆಮಿ ಮೈಸೂರು ಏರ್ಪಡಿಸಿದ "ರಾಜ್ಯಮಟ್ಟ"ದ ಭಾವಗೀತೆ- "ಪ್ರಥಮ" "ವಿಶೇಷ ಬಹುಮಾನ", ಕರ್ನಾಟಕ ಸರ್ಕಾರ ಏರ್ಪಡಿಸಿದ "ರಾಜ್ಯಮಟ್ಟ"ದ ಭಕ್ತಿಗೀತೆ " ಪ್ರಥಮ ", ಸಾರ್ವಜನಿಕ ಶಿಕ್ಷಣ ಇಲಾಖೆ ಏರ್ಪಡಿಸಿದ ರಾಜ್ಯಮಟ್ಟದ " ಲಘುಶಾಸ್ತ್ರೀಯ ಸಂಗೀತ ದಲ್ಲಿ "ಪ್ರಥಮ",  ಗಝಲ್ " ಪ್ರಥಮ", ಶಾಸ್ತ್ರೀಯ ಸಂಗೀತ "ದ್ವಿತೀಯ", ಭಾವಗೀತೆ "ದ್ವಿತೀಯ", ಕನ್ನಡಗೀತೆ " ದ್ವಿತೀಯ",  ಕನ್ನಡ ಮತ್ತು ಸಂಸ್ಕೃತಿ ಇಲಾಖೆ, ಕರ್ನಾಟಕ ಏರ್ಪಡಿಸಿದ "ಬಾಲಪ್ರತಿಭೆ" "ಪ್ರಥಮ", "ಅತ್ರಿ ಅಭಿಮಾನಿಗಳ ಸಂಘ"   ಏರ್ಪಡಿಸಿದ ರಾಜ್ಯಮಟ್ಟದ ಭಾವಗೀತೆ "ಪ್ರಥಮ", ಸೃಷ್ಟಿ ಕ್ರಿಯೇಶನ್ಸ್, ಉಡುಪಿ ಏರ್ಪಡಿಸಿದ ರಾಜ್ಯಮಟ್ಟದ " ಹಾಡೊಂದು ನಾ ಹಾಡುವೆನು" "ಪ್ರಥಮ", ಹೊಂಬಾಳೆ ಪ್ರತಿಭಾರಂಗ ಏರ್ಪಡಿಸಿದ ರಾಜ್ಯಮಟ್ಟದ ಸುಗಮಸಂಗೀತ " ದ್ವಿತೀಯ"  ಅಕಾಡೆಮಿ ಆಫ್ ಪರ್ಫಾರ್ಮಿಂಗ್ ಆರ್ಟ್ಸ್ ಹುಬ್ಬಳ್ಳಿ ಯಲ್ಲಿ ಏರ್ಪಡಿಸಿದ ರಾಜ್ಯಮಟ್ಟದ ಹಿಂದೂಸ್ಥಾನೀ ಶಾಸ್ತ್ರೀಯ ಸಂಗೀತ "ದ್ವಿತೀಯ", ಅಂತರ್ ಮಹಾವಿದ್ಯಾಲಯಗಳ ಯುವಜನೋತ್ಸವದಲ್ಲಿ -- ಭಾರತೀಯ ಸಂಗೀತ-" ಪ್ರಥಮ", ಪಾಶ್ಚಾತ್ಯ ಸಂಗೀತ- "ಪ್ರಥಮ",  ಲಘುಸಂಗೀತ " ಪ್ರಥಮ", ಕರ್ನಾಟಕ ವಿಶ್ವವಿದ್ಯಾಲಯಗಳ ಪ್ರತಿಭಾನ್ವೇಷಣೆ ಸ್ಪರ್ಧೆಯಲ್ಲಿ-- ಹಿಂದೂಸ್ಥಾನೀ ಶಾಸ್ತ್ರೀಯ ಸಂಗೀತ "ದ್ವಿತೀಯ", ಕನ್ನಡ ಮತ್ತು ಸಂಸ್ಕೃತಿ ಇಲಾಖೆಯ " ಕಿಶೋರಪ್ರತಿಭೆ", ಯುವಪ್ರತಿಭೆ",  ಕಲಾಪ್ರತಿಭೋತ್ಸವದ- ಶಾಸ್ತ್ರೀಯ ಸಂಗೀತ- "ಪ್ರಥಮ", ವಿಶ್ವಮಾನವ ವಿದ್ಯಾರ್ಥಿ ವೇದಿಕೆ, ಮೈಸೂರು ಏರ್ಪಡಿಸಿದ ಕನ್ನಡ ಸಿನೆಮಾಗೀತೆ  "ಪ್ರಥಮ", ರಂಗಗೀತೆ "ಪ್ರಥಮ",  ದಕ್ಷಿಣ ಭಾರತಮಟ್ಟದ ಲಘುಶಾಸ್ತ್ರೀಯ ಸಂಗೀತ- " ಪ್ರಥಮ ", ಕರ್ನಾಟಕ ವಿಶ್ವವಿದ್ಯಾಲಯ ಧಾರವಾಡ ಏರ್ಪಡಿಸಿದ ವಿವಿಧ ರಾಜ್ಯಗಳ ವಿಶ್ವವಿದ್ಯಾಲಯ ಮಟ್ಟದ ಹಿಂದೂಸ್ಥಾನೀ ಶಾಸ್ತ್ರೀಯ ಸಂಗೀತ " ಪ್ರಥಮ ", ಲಘುಸಂಗೀತ- " ದ್ವಿತೀಯ " , ವಾಯ್ಸ್ ಆಫ್ ಕೆನರಾ, ಚಂದನ ಚಾನೆಲ್ ನ
ಎಂಎಸ್ ಐಎಲ್ ನಿತ್ಯೋತ್ಸವ- ಸೆಮಿಫೈನಲ್, ಈ ಟಿವಿಯ "ಎದೆತುಂಬಿ ಹಾಡುವೆನು" ಸೆಮಿಫೈನಲ್, ಝೀ ಸರೆಗಮಪ" - ಫೈನಲ್ , ಕಲಾಪ್ರತಿಭೋತ್ಸವ ಶಾಸ್ತ್ರೀಯ ಸಂಗೀತ-"ಪ್ರಥಮ ", .... ಹೀಗೆ ರಾಜ್ಯಮಟ್ಟದಲ್ಲಿ ಬಾಲ್ಯದಿಂದಲೇ ಗುರುತಿಸಲ್ಪಟ್ಟ ಗಾಯನಪ್ರತಿಭೆ ಅನೂಷಾ.

ಇನ್ನು ಅವಳು ಸಂಗೀತ ಕಾರ್ಯಕ್ರಮ ನೀಡಿದ ಪ್ರಮುಖ ವೇದಿಕೆಗಳನ್ನು ಹೆಸರಿಸುವುದಾದರೆ-- ಶ್ರೀರಾಮಚಂದ್ರಾಪುರಮಠದ ವಿವಿಧ ಶಾಖಾಮಠಗಳಲ್ಲಿ ನೀಡಿದ  ಕಾರ್ಯಕ್ರಮಗಳ ಜೊತೆಗೆ...


ದಸರಾ ಉತ್ಸವ -ಯುವವೇದಿಕೆ- ಮೈಸೂರು, ರಾಗತರಂಗ- ಮೈಸೂರು, ಸುಗಮಸಂಗೀತ ಟ್ರಸ್ಟ್‌- ಮೈಸೂರು, ಅಖಿಲಹವ್ಯಕ ಮಹಾಸಭಾ- ಬೆಂಗಳೂರು, ಸಂದೇಶ ಲಲಿತಕಲಾ ಅಕಾಡೆಮಿ- ಮಂಗಳೂರು, ಕರ್ನಾಟಕ ಸಂಗೀತ ನೃತ್ಯ ಅಕಾಡೆಮಿ- ಬೆಂಗಳೂರು,  ಅಗ್ನಿಸೇವಾ ಟ್ರಸ್ಟ್- ಬೆಂಗಳೂರು, ಯಾತ್ರಿನಿವಾಸ- ಬೆಂಗಳೂರು, ಪಂಡಿತ ಪುಟ್ಟರಾಜ ಗವಾಯಿ ಸಂಗೀತ ಕೇಂದ್ರ- ಗದಗ, ಶಾಲ್ಮಲಾ ಸರಸ್- ಹುಬ್ಬಳ್ಳಿ, ಶ್ರೀ ರಾಮಕೃಷ್ಣಾಶ್ರಮ- ರಾಣಿಬೆನ್ನೂರು, ಶ್ರೀ ಸತ್ಯಸಾಯಿ ಲೋಕಸೇವಾ ವಿಹಾರ- ಅಳಿಕೆ, ಮಂಗಳೂರು,    ಗೆಳೆಯರ ಬಳಗ- ಹಾವೇರಿ, ಕರಾವಳಿ ಉತ್ಸವ- ಕಾರವಾರ, ಕದಂಬೋತ್ಸವ- ಬನವಾಸಿ, ಶ್ರೀಶಂಕರಮಠ- ಧಾರವಾಡ,   ಸಂಕಲ್ಪ ಉತ್ಸವ- ಯಲ್ಲಾಪುರ,
ನಾಮದೇವ ಸಂಗೀತ ಶಾಲೆ-ಸೊರಬ,ಶಿವಮೊಗ್ಗ, ಶ್ರೀ ಮಾರಿಕಾಂಬಾ ದೇವಾಲಯ- ಶಿರಸಿ, ರಾಗಿಣಿ ಸಂಗೀತ ವೇದಿಕೆ- ಶಿರಸಿ,   ಬ್ರಾಸಂ-ಸಾಗರ, ತಾಲೂಕಾ ಸಾಹಿತ್ಯ ಸಮ್ಮೇಳನ- ಹೊನ್ನಾವರ, ಪ್ರತಿಭೋದಯ- ಹೊನ್ನಾವರ, ರೋಟರಿ ಕ್ಲಬ್- ಕುಮಟಾ, 

ಗೀತಾಂಜಲಿ- ಉದಯ ಟಿವಿ ಚಾನೆಲ್, ಚಂದನ ಚಾನೆಲ್- ಭಾವಗೀತೆ,  'ಸಂ' ಗೀತ- ಉದಯ ಚಾನೆಲ್, ಈಟಿವಿ- ದಿಗ್ವಿಜಯ ಚಾನೆಲ್ - ಸುವರ್ಣ ಚಾನೆಲ್, ಕನ್ನಡಕಸ್ತೂರಿ ಚಾನೆಲ್ ಗಳ ವಿಶೇಷ ಸಂದರ್ಶನ ಕಾರ್ಯಕ್ರಮ ದಲ್ಲಿ ಗಾಯನ. " ಮುನಿಯ", "ಉದ್ದಿಶ್ಯ'" ಗ್ಯಾಂಗ್ ಲೀಡರ್- ಸಿನೆಮಾ ಹಿನ್ನೆಲೆಗಾಯನ ಮಾಡಿದ್ದಾಳೆ. ದಾದಾಸಾಹೇಬ್ ಫಾಲ್ಕೆಗೆ ಆಯ್ಕೆಯಾಗಿದ್ದ, ಸೈಮಾ ಅವಾರ್ಡ್ ವಿಜೇತ, "ಚೆಕ್"  ಕಿರುಚಿತ್ರದ "ಟೈಟಲ್ ಸಾಂಗ್" ಹಾಡಿರುತ್ತಾಳೆ.  ಆದಿಲಕ್ಷ್ಮೀ ಮತ್ತು ಕಾಲಭೈರವೇಶ್ವರ-- ಭಕ್ತಗೀತೆಗಳ ಸಿ.ಡಿ..

ಶಿಷ್ಯವೇತನಗಳು-- ಕರ್ನಾಟಕ ಸಂಗೀತ ನೃತ್ಯ ಅಕಾಡೆಮಿ, ಕರ್ನಾಟಕ- ಸುಗಮಸಂಗೀತ,
ಕರ್ನಾಟಕ ಸಂಗೀತ ನೃತ್ಯ ಅಕಾಡೆಮಿ, ಕರ್ನಾಟಕ- ಹಿಂದೂಸ್ಥಾನೀ ಶಾಸ್ತ್ರೀಯ ಸಂಗೀತ, ಭಾರತ ಸರ್ಕಾರ- ಮಿನಿಸ್ಟ್ರಿ ಆಫ್ ಕಲ್ಚರ್ ಆ್ಯಂಡ್ ಟೂರಿಸಂ- ಹಿಂದೂಸ್ಥಾನೀ ಶಾಸ್ತ್ರೀಯ ಸಂಗೀತ ಫೆಲೋಶಿಪ್, ಇನ್ಫೋಸಿಸ್ ಸುಧಾಮೂರ್ತಿ ಶಿಷ್ಯವೇತನ, ಸಂಶೋಧನ ಸಂಸ್ಥೆಯ ಶಿಷ್ಯವೇತನ, ಪಂಡಿತ್ ಹಾಸಣಗಿ ಗಣಪತಿ ಭಟ್ಟ- ದತ್ತಿನಿಧಿ,  ಪ್ರೊ.ಎಂ ರಮೇಶ- ದತ್ತಿನಿಧಿ, ಶ್ರೀಮತಿ ದೇವಕಿಬಾಯಿ ಹೆಗಡೆ- ದತ್ತಿನಿಧಿ, ಶ್ರೀಮತಿ ದಾಕ್ಷಾಯಿಣಿ ಪಿ. ಹೆಗಡೆ- ದತ್ತಿನಿಧಿ, ಸಂಸ್ಕೃತ ಶೋಧ ಸಂಸ್ಥಾನ- ಶಿಷ್ಯವೇತನ...

ಪಡೆದ ಪ್ರಶಸ್ತಿಗಳು-- ಕರ್ನಾಟಕ ಸರ್ಕಾರ ಏರ್ಪಡಿಸಿದ ಪ್ರತಿಭಾಕಾರಂಜಿಯಲ್ಲಿ ಅತಿಹೆಚ್ಚು ಅಂಕಗಳಿಸಿ, ಚಿನ್ನದಪದಕದೊಂದಿಗೆ-- "ಕಲಾರತ್ನ" "ಉತ್ತಮವಿದ್ಯಾರ್ಥಿ"  ಕಲಿತ ಶಾಲೆಗೆ "ಉತ್ತಮ ಶಾಲೆ", ಉತ್ತರಕನ್ನಡ ಜಿಲ್ಲೆಗೆ " ಉತ್ತಮ ಜಿಲ್ಲೆ " ಪ್ರಶಸ್ತಿ,
ಕನ್ನಡ ಮತ್ತು ಸಂಸ್ಕೃತಿ ಇಲಾಖೆ, ಕರ್ನಾಟಕ ರಾಜ್ಯಮಟ್ಟದ "ಬಾಲಪ್ರತಿಭೆ" ಪ್ರಶಸ್ತಿ, "ಕಿಶೋರಪ್ರತಿಭೆ"ಪ್ರಶಸ್ತಿ, "ಯುವಪ್ರತಿಭೆ"ಪ್ರಶಸ್ತಿ,
ಪಂ.ಪುಟ್ಟರಾಜ ಗವಾಯಿ ಸಮಿತಿ ಗದಗ- "ಹಿಂದೂಸ್ಥಾನೀ ಶಾಸ್ತ್ರೀಯ ಸಂಗೀತದ ಯುವಪ್ರತಿಭೆ" ಪ್ರಶಸ್ತಿ, ಶ್ರೀ ಪಾಂಡುರಂಗ ಜೋಶಿ ಕಲಾವೇದಿಕೆ ಹತ್ತುವರ್ಷಗಳ ಕಾಲ ಲಘುಸಂಗೀತ ಸ್ಪರ್ಧೆ ಏರ್ಪಡಿಸಿ, ಪ್ರತಿವರ್ಷ ಪ್ರಥಮ ಬಂದವರಿಗೆ ಮಾತ್ರ ನಡೆಸಿದ ಮಹಾಫೈನಲ್ ನಲ್ಲಿ ಪ್ರಥಮ ಸ್ಥಾನ ಪಡೆದು " ದಶಕದ ಶ್ರೇಷ್ಠ ಭಕ್ತಿಗೀತೆ ಗಾಯಕಿ" ಪ್ರಶಸ್ತಿ, ಪ್ರತಿಭೋದಯ ಹೊನ್ನಾವರದ "ಯುವಪ್ರತಿಭೆ" ಪ್ರಶಸ್ತಿ...

ಇಂಥ ಸಾಧನೆಗಳ ಹಾದಿಯಲ್ಲಿ ಹೆಜ್ಜೆಹೆಜ್ಹೆಗೂ ಹಲವು ಅಡೆತಡೆಗಳು, ರಾಜಕೀಯಗಳು, ಅನಾರೋಗ್ಯ, ಸಮಸ್ಯೆಗಳು.... ಆ ಹಾದಿಯೇನೂ ಸುಲಭವಾಗಿರಲಿಲ್ಲ.... !!

ತನ್ನ ಎಳವೆಯಲ್ಲಿಯೇ ಇಷ್ಟೆಲ್ಲ ಸಾಧನೆಗಳನ್ನು ಮಾಡಿದ ಅನೂಷಾ ಗುರುಗಳ ಅನುಗ್ರಹ, ಹಿರಿಯರ ಆಶೀರ್ವಾದ, ಬಂಧುಗಳ ಹಿರಿಯರ ಹಿತೈಷಿಗಳ ಹಾರೈಕೆಯೊಂದಿಗೆ ಅನುರೂಪನಾದ  ಪತಿ- ಮನೋಜ್ ವಸಿಷ್ಠ " ರನ್ನು ವಿವಾಹವಾಗಿ, "ಅರುಂಧತಿ ವಸಿಷ್ಠ" ಳಾಗಿ ಸಂಗೀತಲೋಕದಲ್ಲಿ ಅದ್ಭುತವೆನಿಸುವಷ್ಟು ಪಯಣಿಸಿದ್ದಾಳೆ. ಹತ್ತು- ಹಲವು ವೇದಿಕೆಗಳಲ್ಲಿ ಈ ಜೋಡಿ "ನ ಭೂತೋ ನ ಭವಿಷ್ಯತಿ" ಎಂಬಂಥ ಕಾರ್ಯಕ್ರಮಗಳನ್ನು ನೀಡಿ ಮಿಂಚಿದ್ದಾರೆ, ಮಿಂಚುತ್ತಿದ್ದಾರೆ!!  ಸಂಗೀತಗುರುಗಳಾದ ಗಾನಕಲಾಭೂಷಣ ವಿದ್ವಾನ್ ಆರ್ ಕೆ ಪದ್ಮನಾಭ ಹಾಗೂ ಪಂಡಿತ. ಪ್ರವೀಣ ಡಿ ರಾವ್ ಅವರ ಶಿಷ್ಯನಾಗಿ ಮನೋಜ್ ಅವರುಗಳಿಂದ ಪಡೆದ ಸಂಗೀತವಿದ್ಯೆಯ ಸಮಾವೇಶದೊಂದಿಗೆ ಯುವಜನಾಂಗ ಬಯಸುವ ಹೊಸರೀತಿಯ ಸಂಗೀತ ರಸದೌತಣ ನೀಡುವಲ್ಲಿ ಸಿದ್ಧಹಸ್ತ! ಅನೂಷಾ ಹಿಂದೂಸ್ಥಾನೀಯಲ್ಲಿ "ಮನೋವತೀ" ಹಾಗೂ "ಕೃಷ್ಣಾ" ಎಂಬ ಎರಡು ರಾಗಗಳನ್ನು ಸ್ವತಃ ರಚಿಸಿ ಸಂಗೀತವಿದ್ವಾಂಸರಿಂದ ಭೇಷ್ ಎನಿಸಿಕೊಂಡಿದ್ದಾಳೆ! ಕಥಕ್ ಶೈಲಿಯ   ಖ್ಯಾತ ನರ್ತಕರಾದ ನಿರುಪಮಾ ರಾಜೇಂದ್ರ ಹಾಗೂ ಅವರ ನೃತ್ಯಗುರು ಕುಮುದಿನಿ ಲಾಖಿಯಾ ಅವರಿಗೆ ಠುಮ್ರಿಗಳನ್ನು ಸ್ವತಃ ರಚಿಸಿಕೊಟ್ಟಿರುವ ಅನೂಷಾ ನಿರುಪಮಾ ರಾಜೇಂದ್ರ ಅವರ ಹಲವು ನೃತ್ಯ ಕಾರ್ಯಕ್ರಮಗಳಲ್ಲಿ ಹಿನ್ನೆಲೆ ಗಾಯಕಿಯಾಗಿ ಪಾಲ್ಗೊಂಡಿದ್ದಾಳೆ. ಸಾಹಿತ್ಯ ರಚನೆಯಲ್ಲೂ ವಿಶೇಷ ಪ್ರತಿಭೆಯುಳ್ಳ ಅನೂಷಾ ಬಹುಸುಂದರವಾಗಿ ಕನ್ನಡ ಹಾಗೂ  ಹಿಂದಿಯಲ್ಲಿ ಗಝಲ್ , ಭಾವಗೀತೆ, ಭಕ್ತಿಗೀತೆ, ಚೀಝ್, ತರಾನಾ ರಚಿಸುತ್ತಾಳೆ. ವಿದುಷಿ ಸೀಮಾ ಭಾಗವತ್ ಅವರಲ್ಲಿ ಭರತನಾಟ್ಯ ಕಲಿತು, ಈಗ ವಿದುಷಿ ಸಂಧ್ಯಾರಾವ್ ಅವರಲ್ಲಿ ಮುಂದುವರಿಸಿದ್ದಾರೆ. ಶ್ರೀ ಜನಾರ್ದನ ರಾಜ್ ಅರಸ್ ಅವರಿಂದ ಕಲಿತು ಕಥಕ್ ಡಿಪ್ಲೊಮಾ ಪಡೆದಿದ್ದಾಳೆ. ಶ್ರೀ ಉದಯಶೆಟ್ಟಿ ಅವರಿಂದ ಓಡಿಸ್ಸಿ ನೃತ್ಯದ ಕುರಿತು ಅರಿವು ಪಡೆದಿದ್ದಾಳೆ. ನೋಡಿದ ಚಿತ್ರವನ್ನು ಅಂತೆಯೇ ಬಿಡಿಸುವ ಜಾಣ್ಮೆಯುಳ್ಳ ಅನೂಷಾ "ಮಂಡಲ ಆರ್ಟ್ " ನಲ್ಲೂ ನಿಷ್ಣಾತೆ!


ಇದೀಗ ಕಲರ್ಸ್ ಸೂಪರ್ ನವರ "ಕನ್ನಡಕೋಗಿಲೆ" ಪ್ರಶಸ್ತಿ... ಈ ಗಾಯನದ ಸ್ಪರ್ಧೆಯ ಹಾದಿಯಲ್ಲಿ ಎದುರಿಸಿದ ತೊಡಕುಗಳು ಒಂದೆರಡಲ್ಲ.  ಗ್ರ್ಯಾಂಡ್ ಫಿನಾಲೆಯಲ್ಲಂತೂ ಅವಳಿಗೆ ತೀವ್ರವಾದ ಗಂಟಲುನೋವು, ಜ್ವರ, ಅತಿಸಾರ, ಮತ್ತು ಘಟ್ಟಿಯಾಗಿ ನಿಲ್ಲಲೂ ಆಗದ ಅತಿಯಾದ ಅಶಕ್ತತೆ!!! ಆದರೆ ಸ್ಪರ್ಧೆಗಳಲ್ಲಿ ಅನಾರೋಗ್ಯವನ್ನೋ, ವೈಯಕ್ತಿಕ ಸಮಸ್ಯೆಗಳನ್ನೋ ಯಾರು ಕೇಳುವರು? 

ಗುರುವೊಬ್ಬ ಮೊರೆ ಆಲಿಸಬಲ್ಲ!

ಗ್ರ್ಯಾಂಡ್ ಫಿನಾಲೆಯ ಮೊದಲ ರೌಂಡ್ ಮುಗಿಸಿ "ಅಮ್ಮ ನನ್ನಿಂದ ನಿಲ್ಲಲೂ ಆಗುತ್ತಿಲ್ಲ, ಉಸಿರಾಡಲೂ ಶಕ್ತಿಯಿಲ್ಲ" ಎಂದು ಕಂಗಾಲಾಗಿ ಮೆಸೇಜ್ ಕಳಿಸಿದಾಗ   ಹೋಗಿ ನಿಂತಿದ್ದು ಗುರುಗಳ ಭಾವಚಿತ್ರದೆದುರು!!! "ಅನ್ಯಥಾ ಶರಣಂ ನಾಸ್ತಿ, ತ್ವಮೇವ ಶರಣಂ ಮಮ"!! "ಮಗಳೇ ಗುರುವನ್ನು ನಂಬು, ಮನದಲ್ಲೇ ಕೈಮುಗಿ, ನಾವಿಲ್ಲಿ ಪ್ರಾರ್ಥಿಸಿಕೊಳ್ಳುತ್ತೇವೆ, ಗುರುವಿದ್ದಲ್ಲಿ ಗೆಲುವಿದೆ" ಎಂದೆ. ನಾವೂ ಸತತವಾಗಿ ಗುರುಪ್ರಾರ್ಥನೆಗೈದೆವು. ನನ್ನ ತವರಿಗೆ ಕರೆ ಮಾಡಿ ಅಣ್ಣ- ಅತ್ತಿಗೆ-- ಶ್ರೀ ರಾಮಚಂದ್ರ ಭಟ್ಟ, ಶ್ರೀಮತಿ ಗೀತಾ ಭಟ್ಟ- ಕೆಕ್ಕಾರು- ಯರಿಗೆ ತವರಿನ ಅಮ್ಮನವರಿಗೆ ಹರಕೆ ಮಾಡಿಕೊಳ್ಳುವಂತೆ ಪ್ರಾರ್ಥಿಸಿದೆ. ನನ್ನ ಇನ್ನೋರ್ವ ಅಣ್ಣ ಅಡ್ವೋಕೇಟ್ ಶ್ರೀ ಮಂಜುನಾಥ ಭಟ್ಟ, ಅತ್ತಿಗೆ ತೇಜಸ್ವಿನಿ ಭಟ್ಟ ನಮಗಿಂತ ಮೊದಲೇ ಹಲವು ದೇವರಿಗೆ ಹರಕೆ ಹೊತ್ತು ಕುಳಿತಿದ್ದರು!!! 

ಎಂಥದ್ದೇ ಪರಿಸ್ಥಿತಿ ಇದ್ದರೂ ಗುರುವಲ್ಲದೇ ಅನ್ಯದೈವವಿಲ್ಲ ಎಂದು ನಂಬಿದ ನಮ್ಮನ್ನು ಶ್ರೀ ಗುರು ಕೈಬಿಡಲಿಲ್ಲ.
ಅವಳ ಸಾಧನೆಯ ಹಾದಿಯಲ್ಲಿ ಪರೀಕ್ಷೆಗಳು ಎದುರಾದರೂ, ಅವುಗಳನ್ನು ಗೆಲ್ಲುವ ಎದೆಗಾರಿಕೆಯನ್ನೂ ನೀಡಿ- ಗೆಲುವು ನೀಡಿದ ಶ್ರೀಚರಣಗಳಿಗೆ ಶತಕೋಟಿ ಪ್ರಣಾಮಗಳು 🙏🙏🙏🙏   
ಸತತ  ಪೂರ್ಣಪ್ರಮಾಣದ ಪ್ರಯತ್ನ ಮಾಡಿದ ಮಗಳಿಗೂ, ಅವಳ ಅಡಿಗಳಿಗೆ ಮುನ್ನಡಿ- ಮುನ್ನುಡಿಯಾಗಿರುವ ಅಳಿಯ ಮನೋಜ್ ವಸಿಷ್ಠನಿಗೂ, ಸಂಗೀತ ಸರಸ್ವತಿಯ ಸೇವೆಯನ್ನು  ಸದಾ ಮಾಡಲಾಗುವಂತೆ ಅವಕಾಶ, ಅನುಕೂಲವಿರಲಿ ಎಂಬ ಹಾರೈಕೆ ನಮ್ಮ ಕುಟುಂಬದಿಂದ!

 ಗಾನಪಯಣದ ಸುಖವನ್ನು ಹೆಚ್ಚಿಸಿದ ಕಲರ್ಸ್ ಸೂಪರ್ ಚಾನೆಲ್ ನವರಿಗೂ, ನಿಷ್ಪಕ್ಷಪಾತ ನಿರ್ಣಯ ನೀಡಿದ ಶ್ರೀ ಸಾಧುಕೋಕಿಲ, ಶ್ರೀಮತಿ ಅರ್ಚನಾ ಉಡುಪ, ಶ್ರೀ ಚಂದನ್ ಶೆಟ್ಟಿಯವರಿಗೂ, "ಅರುಂಧತಿಗೇ ಕನ್ನಡಕೋಗಿಲೆ ಪಾರಿತೋಷಕ ಬರಲಿ" ಎಂದು ಸದಾ ಹೃತ್ಪೂರ್ವಕ ಆಶಿಸಿ ಹರಸಿದ ನನ್ನ ತವರಿಗೂ, ಪ್ರೀತಿಯ ಗೆಳತಿ ಗಾಯತ್ರಕ್ಕನಿಗೂ, ನಿವೇದಿತಾ ಮಹಿಳಾ ಮಂಡಳದ ಸಹೃದಯ ಸಖಿಯರಿಗೂ,  ಬಂಧು- ಬಾಂಧವರಿಗೂ, ಹಿತೈಷಿಗಳಿಗೂ ನತಿಶತಗಳನ್ನು ಸಮರ್ಪಿಸುವೆ!!

"ಗುರುಕೃಪೆಯು ಯಶಕೆ ಮೂಲ"!!

" ಹರಗೆ ಕರಮುಗಿದರೂ ವರವೀಯಲೊಲ್ಲನು!
ನರರೂಪ ಧರಿಸಿ ಗುರುವಾಗಿ ಬೋಧಿಪಗೆ! ಸರಿಯೆ ಹರ ಕಾಣೆ- ಸರ್ವಜ್ಞ!!"

-- ಗುರುಚರಣಸೇವಕಿ ಲಲಿತಾಲಕ್ಷ್ಮೀ