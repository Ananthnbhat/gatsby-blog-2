---
title: "ಭಾರತ"
date: 2020-01-25
slug: "/bhaarata"
tags:
  - Poem
---

ಭಾರತದ ಭವಿತವ್ಯ ಏನಾಗುವುದೊ ಎಂಬ!<br />
ಭಾರಿ ಕಳವಳದಲ್ಲಿ ನಾವಿದ್ದೆವು!<br />
ಭಾರಹೊರಲೆಂದು ನೀನಿಂದು ಬಂದೆಯೊ ಕಂದ!<br />
ಭಾರ ಕಳೆಯುತ "ಸುಖದ" ನಾವಾದೆವು!!೧!!<br />
<br />
ಎಳೆಗಲ್ಲ, ಹೂನಗೆಯು ಜಗಗೆಲ್ಲುವಾ ಶಕ್ತಿ!<br />
ಒಳಗೆಲ್ಲ ತುಂಬಿಹುದು ನಿನ್ನಲ್ಲಿ ಭಕ್ತಿ!<br />
ಕಳೆ, ಜನರ ನೋವು ಪರಿತಾಪಗಳ, ಜಗಭ್ರಾಂತಿ!<br />
ಇಳೆಯು ನಲಿಯಲಿ ತಾನು ಪಡೆದು ಸುಖ ಶಾಂತಿ!!೨!!<br />
<br />
ನಿನ್ನ ಹೆಜ್ಜೆಯ ಗೆಜ್ಜೆ ನಾವಾಗುವೆವು ಕಂದ!<br />
ಮುನ್ನ ಸತ್ಕಾರ್ಯದಲಿ ಜೊತೆಗಿರುವೆವು!<br />
ಸನ್ನುತನೆ ತಿಳಿಯಯ್ಯ ನಿನ್ನ ಬೆಂಬಲವಾಗಿ! <br /> 
ಕಣ್ರೆಪ್ಪೆಯಂತೆ ಜೊತೆ ಸೇರಿರುವೆವು!!೩!!<br />
<br />
ಶ್ರೀರಾಮನ ಕಡೆಯಿಂದ ನೀನಾದೆ ಕಂದ!<br />
ಶ್ರೀರಾಮನಾಪ್ತ ನಾ  ಶ್ರೀಕೃಷ್ಣ ಬಂಧ!<br />
ಪಾರಮಾರ್ಥಿಕವೆಂಬ ಸಂಪದದ ಬಗೆ ಚೆಂದ!<br />
ಸಾರಿ ಭುವಿಯಲಿ ಇಂದು ಪಡೆವ ಅನುಬಂಧ!!೪!!"<br />
<br />
ಎಂದುಲಿದು ಗಲ್ಲವನು ಸವರಿ ಪ್ರೀತಿಯಲಿ!<br />
ತಂದೆಯಂದದಿ ಬಂದು ಬೆನ್ನು ಸವರುತಲಿ!<br />
ಎಂದೆಂದಿಗೂ ನೀವು ನುಡಿದಂತೆ ನಡೆಯುತಲಿ!<br />
ಬಂಧುವಾದಿರಿ ಇಹದಿ ಬಂಧ ಬೆಸೆಯುತಲಿ!!೫!!<br />
<br />
ಸಂಸಾರ ತ್ಯಜಿಸಿದಗೆ ಪಿತನಾಗಿ ನಿಂತು!<br />
ಹಂಸದೊಲು ಜೊತೆಯಾಗಿ ದಯೆತೋರಿ ಇಂತು!<br />
ಕಂಸನಿಗೆ ಅರಿಯಾದ ಶ್ರೀಕೃಷ್ಣನೊಲು ನಿಂತು!<br />
ವಸಂತದೊಲು ಅರಳಿಸುತ ಭವಭಾವತಂತು!!!೬!!<br />
<br />
ತಪ್ಪಿರದ ನೋವಿನಲಿ ಕಡುಬೇಗೆಯಲಿ ನೊಂದು!<br />
ಕಪ್ಪಾಗಿ ಜಗವೆಲ್ಲ ಭಾಸವಾಗಿರೆ ಅಂದು!<br />
ತಪ್ಪದಲೆ ನಡುರಾತ್ರಿ ನಮ್ಮಲ್ಲಿಗೈತಂದು!<br />
ಒಪ್ಪದಲಿ ಸಂತೈಸಿ  ನಿಂತಾತ್ಮಬಂಧು!!೭!!<br />
<br />
ಅವಸರವದೇನಿತ್ತು ಇಹವ ತೊರೆಯಲಿಕೆ?<br />
ಸವೆಸಿಹೆಯೊ ಜೀವವನು ಇಹವ ಪೊರೆಯಲಿಕೆ!<br />
ಭವದಾಟ ದುಸ್ತರತೆ ತಾಳದಾಯ್ತೆ ಮನಕೆ?<br />
ಭವತೊರೆದು ನಡೆದೆಯೈ   ಶ್ರೀಕೃಷ್ಣ ಪುರಕೆ!!೮!!<br />
<br />
ಹೇಗಿರಲಿ ಎಂತಿರಲಿ ಪ್ರೀತ್ಯಾತ್ಮ ತೊರೆದು!<br />
ಬಾಗು ಭಗವಂತನೆಡೆ ಎಂದಾತ್ಮಬಂಧು!<br />
ಸಾಗುವುದು ಜಗಮುಂದೆ ಹೋದವರ ತೊರೆದು!<br />
ಆಗಿಹುದು "ಶೂನ್ಯಜಗ" ನಮಗಿಲ್ಲಿ ಇಂದು!!೯!!<br />
<br />
ಜನನ ಮರಣಗಳೆರಡು ಸಹಜ ಈ ಜಗದಿ!<br />
ಜನನ ಮರಣದ ಭಾವವಿರದವನೆ ಮುದದಿ!<br />
ಅನುಕ್ಷಣವು ಜೊತೆಯಾಗಿ ಇರು ಭಾವಬಲದಿ!<br />
ಅನುಭಾವಿ ಎಂದೆಂದು ಜೊತೆಯಲಿರು ಮುದದಿ!!೧೦!!<br />
<p>-- ಗುರುಚರಣಸೇವಕಿ ಲಲಿತಾಲಕ್ಷ್ಮೀ</p>